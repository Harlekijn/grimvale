Eenmaal terug in [[Houtkamp]] worden de spelers warm ontvangen door de [[Houtkamp dorpsraad]] en de bewoners van het dorp.

Als de spelers een levende goblin hebben meegenomen, zal [[Grunk Grimsmith]]  die meenemen en ondervragen. Hier zijn de spelers niet bij. Als Jorah het hoofd van een goblin heeft meegenomen, neemt Grunk die mee naar [[Vader Eadric]]. Grunk weet dat die wel eerder heeft gesproken met dode wezens.

Hoe dan ook zegt [[Jorah Silverveer]] tegen de spelers dat ze hem later in [[De Dansende Bijl]] moeten opzoeken om hun toetreding to de Scharlaken brigade te bespreken.

De spelers zijn welkom om zo lang als ze willen in het dorp te blijven. Ze mogen van [[Elara Maanschaduw]] zo lang in de [[De Dansende Bijl]] blijven als ze willen. Ze mogen gratis overnachten, maar eten en drinken moeten ze zelf betalen.  

Bedankt de spelers en zal ze betalen voor hun diensten. 

[[Vader Eadric]] is druk met de ondervraging van de goblin. Naar blijkt zit er ook wel een duister randje aan de zo vriendelijk lijkende priester.

[[Aric Thorne]] en de stadswachten zijn druk bezig met het repareren en verstevigen van de stadsmuur.

[[Sylvara Fluisterwind]] is alweer vertrokken over de rivier met haar lading hout.

  

---

Als de spelers later naar De Dansende Bijl gaan om Jorah op te zoeken vinden ze hem in de gelagkamer aan een tafel in de hoek. Jorah wenkt de spelers zich bij hem te voegen.

Zodra de spelers gaan zitten komt [[Elara Maanschaduw]] naar de spelers toe en vraagt wat ze willen drinken en eten. Na de bestelling gaat ze weg en brengt gelijk het drinken. Zodra dat op tafel staat zegt Jorah:

_"Ok mannen, jullie hebben de missie met success afgerond. Ik heb contact opgenomen met het hoofdkwartier en kan bij deze bevestigen dat jullie aspirant leden van de Scharlaken Brigade zijn. Gefeliciteerd. Denk ik. Aspirant leden hebben niet de vrijheid om zelf hun missies te kiezen, maar krijgen missies aangewezen. Verder eist de brigade een iets groter deel van de beloning. 20% in plaats van 10%. Wat jullie wel krijgen is de mantel van de Scharlaken brigade, je wordt geacht deze te dragen bij officiële gelegenheden en als jullie de brigade vertegenwoordigen bij klanten. De mantel heb ik alleen niet op voorraad hier, dus die zullen jullie later krijgen. Wat ik hier wel heb is de broche van de brigade. Deze broche geeft de status van het lid weer. Ijzer voor aspirant leden, rood_ _geëmailleerd_ _voor gewone leden, zilver voor ereleden en goud voor de raad van de brigade. Deze broches geven niet alleen jullie status binnen de organisatie weer, maar worden ook gebruik voor communicatie over de missie, maar dat merken jullie wel als jullie op de eerste missie gaan"._

_Jorah geeft de spelers ieder een broche. De broche is van simpel ijzer, maar is zeer gedetailleerd. Je ziet dat, ondanks dat het een broche is van een eenvoudig en goedkoop materiaal, er wel veel aandacht is gestopt in het maken van de broche. De details zijn zeer nauwkeurig. Dit is niet een item om lichtzinnig mee om te springen._

Toon de spelers de afbeelding van het logo van de scharlaken brigade

_"Wat jullie ook krijgen is toegang tot alle brigade huizen. Veel grotere dorpen en steden hebben een brigade huis. Hier kunnen jullie dan overnachten en eten en drinken krijgen. Ook krijgen jullie toegang tot ons netwerk van wapensmeden, bibliotheken en alchemisten._ _Ik wil jullie er graag nog wel aan herinneren dat de Brigade neutraal is en dus geen deel neemt in zaken die de politieke balans kunnen verstoren. Hebben jullie hier nog vragen over?"_

Op een gegeven moment komt Grunk de herberg binnen en gaat zitten aan de tafel van de spelers en Jorah. 

_"Jorah, we hebben wat informatie over de goblins. Ze komen uit de moerassen ten zuiden van [[Velnoya]]. Daar woonden ze in het moeras, tot ze verjaagd werden door wat ze omschrijven als slang-mensen. De goblins bestaan uit een troep van 10 broers en zussen, hoewel ik betwijfel in hoeverre het echt broers en zussen zijn, aangezien goblins het allemaal niet zo nauw nemen met monogamie. Ze noemen zichzelf de "Dogslicers". Na hun vlucht het zilverwoud in vonden ze het fort waar jullie zijn geweest en hebben daar hun thuis van gemaakt. Hun plan was om de dorpelingen die ze ontvoerd hadden te ruilen voor alle honden in het dorp. Blijkbaar hebben ze een hekel aan honden en houden ze ook erg van hondenvlees. Ik heb deze informatie doorgegeven aan de clan en die gaan een opdracht aan de brigade uitschrijven om op onderzoek uit te gaan naar deze slang-mensen. Velnoya is erg belangrijk voor de Clan, dus we willen geen interruptie van de werkzaamheden daar. Ik dacht misschien is dit een mooie opdracht voor je aspiranten hier."_