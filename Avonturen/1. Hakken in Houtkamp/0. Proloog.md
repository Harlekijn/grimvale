Jullie willen jullie aanmelden bij[[De Scharlaken Brigade]], een collectief van premiejagers dat dient als een vorm van bescherming in de Grimvale. De dichtstbijzijnde plek om je aan te melden is [[Houtkamp]]. Om daar te komen en onderweg wat geld te verdienen, heb je je aangemeld als lijfwacht bij een karavaan. De karavaan is op weg naar Houtkamp om voorraden af te leveren en een lading hout op te halen om terug te brengen naar [[Leikroon]]. Normaal gesproken is [[De Eindeloze Vlakte]] veilig om te reizen, maar geruchten over invallen en overvallen hebben de karavaanmeester ertoe gebracht halverwege de reis extra bewakers in te huren.  

  

---

Stage setting:

Het is een donkere en bewolkte avond. De zon is net een half uur onder. Ergens op [[De Eindeloze Vlakte]] langs de weg van [[Laau-maa]] naar [[Houtkamp]] bevind zich een klein kamp van een handelskaravaan die daar is neergestreken voor de nacht. De karavaan bestaat uit 5 wagens, de wagens zijn in een cirkel om het kampvuur gezet en de paarden staan iets verder op te grazen. Op een steen naast het kampvuur staat een pot met thee, en boven het vuur is een prairie haas aan het roosteren aan een spit.

Bij het kamvuur zit 1 persoon. Het is [[Sylvara Fluisterwind]], de eigenaresse van de karavaan. [[Sylvara Fluisterwind]] is een zachtaardige reus van 2.20 meter met een slanke maar toch gespierde bouw. Haar lange, golf-vormige haar, dat ze altijd in een vlecht draagt, is deels bruin en deels wit met een zacht roze gloed. Haar ogen hebben de kleur van herfstbladeren en lijken te veranderen met haar emoties. Sylvara is nog jong voor een Firbolg, in de ogen van haar ras is ze nog maar net volwassen.

Uit de schaduwen van de wagens komt een persoon aangelopen. Sylvara vraagt aan hem: "Heb je de paarden genoeg ruimte aan de lijn gegeven om vrij te grazen? Dit deel van de Steppe is vrijwel zonder gevaar dus we kunnen ze de ruimte geven". De speler stapt uit de schaduwen en geeft antwoord. De speler beschrijft zijn uiterlijke kenmerken, maar vooral geen class en dat soort dingen. De speler zet zijn rugzak neer, pakt er een emaille mok uit. Op een steen naast het vuur staat een pot thee te pruttelen. De speler gaat zitten en schenkt een kop thee voor zichzelf in. Enkele momenten later komt de tweede speler aangelopen. Sylvara vraagt: "Is de lading goed gezekerd? De weg op het laatste stuk naar [[Houtkamp]] is niet altijd even best en ik wil verder geen vertraging oplopen. Ik wil voor het donker daar zijn."  De speler geeft antwoord en beschrijft zichzelf. Ook deze speler gaat zitten en pakt een kop thee.

Als laatste komt ook de derde speler de kring binnen gelopen, hij is nog bezig zijn broek op aan het hijsen. Sylvara zegt: "Ongelofelijk, we zijn nog niet aangekomen of hij zit alweer te kakken. Heb je het deze keer wel netjes begraven? Ik wil niet weer allemaal ongedierte in het kamp!" De speler beschrijft zichzelf, geeft antwoord, gaat zitten en pakt thee.

Sylvara zegt: "[[Prim Fluisterwind]] verkent de omgeving van het kamp en zal de eerste wacht nemen. Ik wil morgen vroeg vertrekken, want ik wil voor het donker aankomen in [[Houtkamp]]. Ik stel voor dat iedereen snel eet en gaat slapen. Hebben jullie nog een voorkeur voor de tweede, derde of vierde wacht?"

Als de wacht is geregeld gaat iedereen eten slapen. Tijdens de wachten rollen de spelers om te kijken of er iets gebeurt, maar dat is puur voor de show.