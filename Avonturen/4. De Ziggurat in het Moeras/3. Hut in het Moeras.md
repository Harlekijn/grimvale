
> Jullie lopen op de hut af en zien 2 mensen die in de moestuin aan het werk zijn, een oudere man en een adolescente man. De oudere man merkt jullie op, legt zijn schoffel weg en loopt jullie kant op. De man, een mens, draagt bruine en groene kleding van goede kwaliteit. Hij heeft simpele handschoenen aan en draagt een strooien hoed op zijn hoofd. Hij heeft bruin haar met flink wat grijs erdoor en een door de zon verweerde huid. Een gladgeschoren kin met een grijze snor met een flinke krul erin is prominent aanwezig op zijn gezicht. Het meest opvallende aan de man zijn echter zijn fel groene ogen.

> *"Welkom vreemdelingen, wat brengt jullie zo ver het moeras in? Kom verder, kom verder. Jullie zien er vermoeid uit, kan ik jullie wat eten en drinken aanbieden?"*

De man zal in het gesprek dat daarop volgt proberen de spelers naar binnen te krijgen en te overtuigen om bij hun te overnachten. Eenmaal binnen:
- Geeft hij de spelers een voedzaam, vegetarisch maal dat hij zelf bereidt met behulp van de jonge man
- Wil hij haalt de volgende onderwerpen aan:
	- Hij stelt zich voor als Elias Dubois
	- Hij vertelt zelf dat hij de kleinzoon van een alchemist is, zijn vader had geen talent voor magie en was werkzaam als verzamelaar van alchemistische ingrediënten uit het moeras. Elias was veel in het moeras met zijn vader en heeft zich daar altijd op zijn gemak gevoeld. Toen Elias ouder was heeft hij zich permanent in het moeras gevestigd.
	- Vader Samuel, opa Morgan Dubois.
	- De jonge man die jullie hebben gezien is enkele jaren geleden aan komen lopen. Gewond en verward. Elias heeft hem opgevangen, maar de jongen wil niet vertellen waar hij vandaan komt. Zodra je daarover begint slaat hij dicht. De jongen heet Silas.
	- De jongen lijkt gelukkig, maar is wel wat schuw.
	- Elias wil weten wie de vreemdelingen zijn, wat hun motivatie is en hoe hij ze kan helpen.
	- Elias herkent het amulet van Echo, maar laat dat niet weten. Hij wil weten van Echo hoe hij aan het amulet komt. Als Echo dan vertelt dat hij zijn geheugen kwijt is, zegt Elias dat hij daar misschien wel mee kan helpen. Hij kan een middeltje brouwen dat kan helpen bij het herstellen van het geheugen. Hiervoor heeft hij echter wel enkele ingrediënten nodig die hij niet op voorraad heeft. Deze zouden de spelers dan moeten zoeken.
	- Elias heeft het Alchemy boek van zijn opa.
	- Als er om insight checks wordt gevraagd kunnen de spelers alleen met een Natural 20 erachter komen dat Elias niet de gehele waarheid lijkt te vertellen en misschien wel wat achter houdt.

Als de spelers Elias vragen naar de verhalen van monsters in het moeras, geeft hij aan dat hij verder naar het oosten, dieper het moeras in, we vreemde sporen heeft gezien, misschien dat ze daar wat kunnen vinden.

Het is ondertussen al aan het schemeren buiten, en Elias biedt de spelers een slaapplaats aan.


-----

## De volgende ochtend
De volgende ochtend krijgen de spelers een simpel ontbijt van Elias voorgeschoteld met een bijzonder kruidige thee, waarvan hij vertelt dat hij de thee zelf heeft gemaakt.
Elias geeft nog wat aanwijzingen over waar precies hij de sporen van monsters heeft gezien.
Silas zien de spelers niet meer, als er naar gevraagd wordt geeft Elias aan dat Silas het moeras in is om kruiden te verzamelen die ze in Velnoya kunnen verkopen.
Elias herinnert Echo eraan dat hij nog eens de Alchemy boeken van zijn opa zal kijken voor de exacte ingrediënten. Als ze snel terugkomen kan hij hem vertellen wat er nodig is.

## Het moeras weer in.
> Jullie vertrekken weer het moeras. Na enkele minuten slaat het weer wat om van zonnig naar bewolkt en begint het zachtjes te motregenen. Een lichte mist trekt op en het zicht wordt slechter. De muffige lucht van het moeras neemt weer wat toe. Het Aldfean is hier een echt moeras. De grote brede watergangen die waren ontstaan door het uitsteken van turf zijn veranderd in modderige poelen afgewisseld met drogere stukken. Je hoort het gekwaak van kikkers en het gefluit van moerasvogels. Her en der zie je salamanders voor je wegschieten.



Flail Snail



