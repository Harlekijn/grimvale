
## Aanloop naar de Scharlaken Citadel
>*"Jullie begeven je door de stad richting de heuvel waar de imposante Scharlaken Citadel troont. De groene heuvel wordt als het ware bekroond door een complex van indrukwekkende gebouwen, gemaakt van donkergrijs graniet en donkerrode baksteen, met daken van glanzend rood leisteen. Terwijl jullie de hoofdstraat volgen, horen jullie het zachte geroezemoes van de stad dat steeds verder vervaagt. De stenen bestrating van de straat leidt naar een brede trap, waarvan de treden zorgvuldig schoongehouden zijn.*
>*Jullie beklimmen de trappen en zien als eerste een groot pand verrijzen. Het heeft de uitstraling van een combinatie tussen een fort en een statig herenhuis. Op het dak wapperen rode wimpels in de wind, elk voorzien van het wapen van de Scharlaken Brigade. Rondom het pand staan standbeelden op hoge sokkels, elk een heroïsche figuur uit de geschiedenis van de brigade voorstellend. Mannen en vrouwen van verschillende rassen, met krachtige houdingen en een trotse blik, vaak omringd door de monsters die ze verslagen hebben of de troffeën die ze veroverd hebben.*
>*Aan jullie rechterzijde leiden de trappen verder omhoog, waar een eenvoudiger gebouw opdoemt, gemaakt van hetzelfde donkergrijze graniet en dezelfde rode bakstenen, afgewerkt met het typerende leistenen dak. Meer trappen slingeren hoger de heuvel op, geflankeerd door symmetrische pilaren en standbeelden. Elk detail, van de perfect onderhouden treden tot de glimmende beelden, ademt discipline en toewijding uit. Alles is piekfijn onderhouden en brandschoon, alsof de orde en trots van de brigade zich weerspiegelen in de stenen zelf.*
>*De heuvel bruist van activiteit. Overal om jullie heen zien jullie leden van de Scharlaken Brigade in vol ornaat. Mannen en vrouwen in rode tabberds lopen haastig heen en weer. Mensachtigen van verschillende rassen, sommigen met gepolijste lederen pantsers, anderen in schitterende maliënkolders, dragen rode capes die met zorg vastzitten aan een gesp met het embleem van de brigade. De lucht vult zich met de geur van leer, staal en frisse bergwind, en een zachte gerinkel van wapens en harnas."*


## Encounter: In het administratiekantoor

### NPCs

![[De Scharlaken Brigade#Gregor Zwartschil]]

![[De Scharlaken Brigade#Talia Maanveer]]

---

#### Buitenkant administratie kantoor
>*Jullie staan voor een groot pand dat net zoals de anderen is opgetrokken uit de kenmerkende granieten fundatie, met rode bakstenen en een rood leistenen dak. Het pand heeft duidelijk geen militaire functie, gezien de grote raampartijen en de monumentale deur die toegang verschaft tot het pand. De marmeren standbeelden die langs te trappen naar de deur staan zijn duidelijk al wat ouder, maar het gebrek aan vogelpoep op de maakt duidelijk dat ze met veel zorg onderhouden worden.*

#### Grote hal
>*Jullie stappen door de klinket in de grote toegangsdeur en komen in een grote ruimte. In het midden is een monumentale trap naar boven die zich splitst en naar links en rechts afbuigt. In de open ruimte die je boven de trap ziet staan verschillende bureau's waar de clerks van de brigade hun werk doen. Aan beide zeiden naast de trap, zie je op de begane grond loketten staan. Een bord boven de rechter loketten geeft aan Clienten en boven de linker loketten Brigade*** 

- De spelers moeten de brief afgeven aan de clerk die ze helpt. Die zal hen naar een van de leden van het bestuur brengen. Het administratiekantoor waar de spelers binnen komen is dat van een ouderwetse bank. Er zijn loketten waar de spelers zich moeten aanmelden. Bij het loket zien ze een bordje staan met de naam **Talia Maanveer**. Talia is een Half-Elf adjudant van de brigade. Ze draagt een rode tuniek met een zwarte badge van de brigade. Ze zal de brief van de spelers aannemen en ze vervolgens begeleiden naar [[Gregor Zwartschil]] voor verdere afhandeling.
- Talia overhandigt de brief aan Gregor en de spelers zullen worden toegelaten nadat ze een veelvoud aan documenten hebben gelezen en getekend. Gregor gaat er vanuit dat de spelers met al die documenten bekend zijn, en begint te zuchten en te klagen als dat niet zo is.
	- Een vrijwaringsbrief waarin staat dat de brigade niet verantwoordelijk is voor schade, te ondertekenen door de spelers
	- Een brigade contract waarin de voorwaarden van het lidmaatschap staan, te ondertekenen door de spelers
	- De gedragscode en regelement van de brigade, krijgen de spelers mee.
	- Een team oprichting document, te ondertekenen door de spelers
	- Een team lidmaatschap document, te ondertekenen door de spelers
- Als de spelers nog geen naam hebben, kunnen ze de volgende dag terug komen. In dat geval neemt Talia ze mee naar de aspiranten barakken waar ze kunnen overnachten.
- Als alles successvol afgerond is worden de spelers toegelaten tot de brigade en krijgen ze een badge en een cape
- De spelers krijgen hun eerste opdracht als aspirant leden. Ze moeten zich melden bij de [[Laau-maa#Tempel van Sint Ikro|Tempel van Sint Ikro]]. Ze zijn ingehuurd door de hoofdpriester voor een onderzoek. Gregor geeft ze instructies naar de tempel. 

