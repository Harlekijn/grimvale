De spelers moeten zich nu aanmelden bij [[de Scharlaken Brigade]]. Dit moeten ze doen in [[Laau-Maa]], waar het hoofdkwartier van de brigade is gevestigd in [[De Scharlaken Citadel]].

De reis van Houtkamp naar Laau-Maa duurt ongeveer 2 dagen als ze stevig doorwandelen.
[[Elara Maanschaduw]] geeft de spelers proviand mee voor onderweg.

Afhankelijk van de tijd die er nog is kan je een [[De Eindeloze Vlakte#CR 0 - 3|random encounter voor de Eindeloze Vlakte]] toevoegen.

### Aanloop naar Laau-Maa
*"Langzaam buigt het pad weg van de rivier en zien jullie de eerste tekenen van de bewoonde wereld om jullie heen. De eerste velden met graan en mais zijn zichtbaar en verderop zien jullie weides met koeien en schapen.
Her en der zien jullie vertakkingen van het pad die naar kleinen gemeenschappen met boerderijen lijden."*

*"Geleidelijk aan wordt het landschap heuvelachtig en buigt het pad zich af naar het oosten, alvorens zich tussen de velden en boerderijen door weer naar het noorden te buigen. Langs de heuvels zien jullie nu ook andere gewassen, zoals wijnranken en fruitbomen. Jullie stappen stevig verder en zien in de verte de eerste tekenen van de stad Laau Maa.*

*"Het pad wordt langzaam aan een weg en jullie zien meer en meer verkeer. Veelal lege wagens van boeren komen jullie tegemoet en af en toe zien worden jullie ingehaald door een ruiter of een koets. De stadsmuur van Laau-Maa wordt zichtbaar. De muur is zo'n 12 voet hoog en jullie zien her en der torens met wachters. De weg waarop jullie lopen leidt naar een poort waarboven een gelijkenis van een Griffioen prijkt"*

*"Als jullie onder de poort doorlopen worden jullie streng aangekeken door de wachters, maar jullie worden niet tegen gehouden. Eenmaal door de poort kunnen jullie de eerste hernieuwde blik werpen op Laau-Maa en wat jullie zien is een drukke grote stad, de derde stad van de Grimvale. Direct achter de Griffioen poort bevinden zich de stallen en de dierenverblijven. Hier kunnen boeren hun dieren onderbrengen om ze te verkopen aan de slachthuizen in Laau-Maa. Jullie zien goed onderhouden huizen, die veelal gemaakt zijn van hout. Laau-Maa is schien en straalt een zeker welvaart uit."*

De spelers weten niet waar de citadel is en kunnen de richting vragen. Als ze dat doen, krijgen ze als antwoord: *Het feit dat jullie dat moeten vragen betekend denk ik dat jullie geen leden van de brigade zijn. Dan moeten jullie naar de zuid-poort van de citadel. Volg deze weg in noord-westelijke richting en dan kom je er vanzelf.*

### Aanloop naar de Scharlaken Citadel
*"Jullie begeven je door de stad naar de heuvel waarop de Citadel prijkt het is een groene heuvel waarop imposante gebouwen staan. De gebouwen zijn gemaakt van een donker grijs graniet en donkerrode baksteen en de daken zijn van een rood leisteen. Jullie lopen de trappen naar boven en zien als eerst een groot pand staan. Op het dak van het pand wapperen rode wimpels en om het pand heen prijken standbeelden van heroïsch uitziende mannen en vrouwen van verschillende rassen."*

*"Rechts van het pand lopen de trappen verder naar boven, waar jullie een eenvoudig pand zien staan gemaakt van de zelfde donkergrijze en rode bakstenen en een zelfde rode leistenen dak. Meer trappen leiden verder naar boven waarlangs er meer standbeelden en pilaren staan. Alles wat jullie zien is netjes onderhouden en brandschoon."*

*"Overal zien jullie mensen lopen die duidelijk bij de Scharlaken brigade horen. Mannen en vrouwen in rode outfits, tabberds. Hier en daar zien jullie iemand met lederen pantser of een maliënkolder. Deze mensen dragen een rode cape, vastgemaakt met een gesp met het logo van de brigade."*


### In het administratiekantoor
- De spelers moeten de brief afgeven aan de clerk die ze helpt. Die zal hen naar een van de leden van het bestuur brengen. Het administratiekantoor waar de spelers binnen komen is dat van een ouderwetse bank. Er zijn loketten waar de spelers zich moeten aanmelden. Bij het loket zien ze een bordje staan met de naam **Talia Maanveer**. Talia is een Half-Elf adjudant van de brigade. Ze draagt een rode tuniek met een zwarte badge van de brigade. Ze zal de brief van de spelers aannemen en ze vervolgens begeleiden naar [[Gregor Zwartschil]] voor verdere afhandeling.
- Talia overhandigt de brief aan Gregor en de spelers zullen worden toegelaten nadat ze een veelvoud aan documenten hebben gelezen en getekend. Gregor gaat er vanuit dat de spelers met al die documenten bekend zijn, en begint te zuchten en te klagen als dat niet zo is.
	- Een vrijwaringsbrief waarin staat dat de brigade niet verantwoordelijk is voor schade, te ondertekenen door de spelers
	- Een brigade contract waarin de voorwaarden van het lidmaatschap staan, te ondertekenen door de spelers
	- De gedragscode en regelement van de brigade, krijgen de spelers mee.
	- Een team oprichting document, te ondertekenen door de spelers
	- Een team lidmaatschap document, te ondertekenen door de spelers
- Als de spelers nog geen naam hebben, kunnen ze de volgende dag terug komen. In dat geval neemt Talia ze mee naar de aspiranten barakken waar ze kunnen overnachten.
- Als alles successvol afgerond is worden de spelers toegelaten tot de brigade en krijgen ze een badge en een cape
- Ze krijgen ook gelijk hun eerste opdracht, namelijk om de onrust in [[Het Aldfaen Moeras]] te onderzoeken. De spelers moeten daarvoor naar [[Velnoya]].

