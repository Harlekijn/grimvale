Kort na het gevecht ontvangt de speler die het meest actief was in gesprek met [[De Orde van het Oker Oog#Lorita|Lorita]] een bericht via een Sending spell:

>*Het is ons gelukt de Imperius te repareren. Zijn jullie er achter wat de oorzaak van de aardbevingen was? Is Belovaar vrij? Je kan reageren...*

Lorita zal via een tweede bericht laten weten dat ze weer boven de spire hangen en dat de spelers opgepikt kunnen worden.
De spelers kunnen er voor kiezen om eventuele kamers die ze hebben overgeslagen alsnog te bezoeken of kunnen direct naar de uitgang gaan. 

Eenmaal in de Imperius bedankt Lorita de spelers en zal ze ze betalen. Als ze vertellen dat Belovaar magiers van de orde tot leven heeft gewekt en dat die magiers nog een deel van hun herinneringen hadden zal Lorita de spelers verzoeken om dit geheim te houden in ruil voor het houden van 1 van de wapens in bruikleen.
Lorita geeft de spelers echter een, in haar ogen, nog veel grotere beloning. De spelers krijgen toegang tot [[Het Scholarium]] en het netwerk van bibliotheken dat daarbij hoort. 
	De Imperius vliegt terug naar het Scholarium.

> De Imperius vliegt jullie over het havenkwartier naar het Schilderskwartier. In de verte zien jullie de enorme glas in lood koepel van het Scholarium al liggen. Zodra jullie dichter bij komen horen jullie boven het ronkende geluid van de Imperius uit, het piepen en kraken van de koepel van het Scholarium dat open gaat. Jullie gluren naar binnen en zien een aanlegsteiger voor het luchtschip.
> Het schip legt aan en de koepel sluit weer. De ruimte is verlicht in een veelvoud van verschillende kleuren door het zonlicht dat door de glas in lood van de koepel schijnt. Als jullie naar de koepel kijken zien jullie een waar kunstwerk. Jullie zien een tafereel dat de Katabasis weergeeft. Jullie zien de vier oer-goden die bij elkaar komen in wat een oude tempel lijkt en zien hoe ze zich terugtrekken in de aarde, waarbij de 4 bergen van de grimvale ontstaan.

De spelers zullen het schip moeten verlaten.
[[Lorita Sancham]] vraagt de spelers haar te vergezellen in haar kantoor. Ze gaat de spelers voor het schip af, de aanlegsteiger op en de trap naar beneden. 
De spelers zien enkele grote machines met slangen die door de matrozen van het schip worden opgepakt en aan de zeppelin worden gekoppeld. Als er naar gevraagd wordt door de spelers, zal Lorita zeggen dat  deze machines graviton mengen met [[Aureon]] gas en dat dit is wat de Zeppelin laat zweven. Als de spelers doorvragen vertelt ze dat:
- Aureon wordt gewonnen in [[Het Aldfaen Moeras]] hier in [[Velnoya]]
- Door Aureon te verrijken met de hulp van [[Graviton]] kristallen in een complex Alchemistisch process ontstaat een licht gas, dat niet brandbaar is en wat gebruikt wordt om de Zeppelin te laten zweven
- Als de spelers verder vragen naar de zeppelin kan ze nog vertellen dat de Graviton Motor zorgt voor de voortstuwing, maar dat ze niet weet hoe het precies werkt. Ze is zelf meer een bioloog

De spelers gaan door 1 van de luiken in de vloer naar beneden en komen in een gang.
> Terwijl jullie de stenen wenteltrap afdalen, bereiken jullie een brede balustrade die zich als een galerij langs de wanden van een immense ruimte slingert. Overal langs de balustrade ontwaren jullie statige deuren, elk een mogelijke toegangspoort tot verborgen kamers en geleerde kabinetten. Het behang dat de muren siert, is kleurrijk, maar lijkt slechts een bescheiden detail in het overweldigende panorama dat zich onder jullie uitstrekt.
> Kristallen kroonluchters, gloeiend met een magisch licht, sieren het plafond en voorzien de ruimte van een licht vergelijkbaar met daglicht.
> Een blik over de rand van de balustrade doet jullie beseffen dat jullie je op de tweede verdiepingen bevinden. Elke etage reikt maar liefst achttien voet de hoogte in en richt je blik naar beneden, naar de begane grond, dan wordt je overweldigd door een eindeloze horizon van boekenkasten. Rij na rij, gevuld met de stille belofte van ontelbare verhalen en vergeten wijsheden. Zelfs vanaf deze hoogte is de omvang duizelingwekkend; een labyrint van kennis dat zich over twee volle verdiepingen uitstrekt en ongetwijfeld pas het begin is. De stilte die hier heerst, is niet leeg, maar gevuld met het gefluister van duizenden bladzijden, wachtend om herontdekt te worden.

Lorita neemt jullie mee naar 1 van de deuren opent deze en stapt naar binnen. Haar kantoor is ruim, met een aantal flinke boekenkasten en veel geel getint meubilair.
Als de spelers een perception check doen zien ze met een DC 12 dat de boeken bijna allemaal over flora en fauna gaan, met uitzondering over boeken die over de geschiedenis van het Aldfaen gaan en over het gilde der Alchemisten.

Er staat ook een harnas in de kamer, een bureau met een stoel een bank en twee stoelen met een bijzettafel.
De wand aan de overkant wordt gedomineerd door een groot indrukwekkend glas in lood raam dat de kamer van licht voorziet. De afbeelding is van een groot demonisch wezen voor de Zwarte Punt, de gigantische berg in het noorden van de Grimvale. Met een DC 12 History check weten de spelers dat het wezen een afbeelding van de god [[De Oude Goden#Malaxar, de Schaduw|Malaxar de Schaduw]] is.

> Lorita gaat achter haar bureau zitten en vraagt de spelers te gaan zitten. Ze pakt het amulet om haar nek vast en je hoort haar zacht wat mompelen. Haar ogen lichten kort op en dan kijkt ze jullie aan.
> *"Jullie beloning is onderweg en ik ben zo vrij geweest om wat te knabbelen te bestellen. Zodra dat er is kunnen we onze zaken afhandelen."*
> Enkele seconden later komt er een bediende de kamer binnen die een schaal met hapjes neerzet en twee karaffen. Een met wijn en een met bier.
> *"Koragh, schat, zou jij zo vriendelijk willen zijn wat voor iedereen in te schenken?"*
> "*Zo laten we nu onze zaken afhandelen. 500 goudstukken was het toch?"* Lorita pakt een sleutel uit haar robe en loopt naar de kist. Ze maakt een gebaar bij de kist en mompelt wat woorden alvorens hem te openen met de sleutel. Ze pakt er 5 zakjes met muntstukken uit en zet deze op tafel neer.
> *"Ik ga er vanuit dat jullie het verder afhandelen met de brigade?"*