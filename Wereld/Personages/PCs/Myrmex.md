# Omschrijving


# Persoonlijke Queste


# Backstory


Licht...

Zicht...

Je kan je niet herinneren dat je eerder iets gezien hebt. Je kan je sowieso niet een eerder herinneren. En toch voelt dat niet gek. Het zou wel gek moeten zijn toch?

"Zo daar gaan we dan, het brein en het hoofd werken, dan kunnen we nu verder gaan met het lichaam. Dit is echt geweldig! Myrmex jij en ik gaan zulke geweldige dingen doen! En dat allemaal dankzij dit fantastische boek!" 

Er verschijnt een gnome in je zichtveld, de gnome houdt een dik oud boek vast, dat hij vol trots aan je laat zien. Het boek heeft een houten, in leer gebonden omslag, en er staan allemaal complexe symbolen op en een tekst in een taal die jij niet begrijpt. De gnome verdwijnt weer uit je zicht. Je probeert je hoofd te draaien, maar merkt dat er niet echt iets te draaien of te bewegen is. Zou dat je niet moeten beangstigen?

Maar ho eens even, hoe weet je eigenlijk wat een gnome is, of een boek, of taal, en hoe weet je dat dat boek oud is. Wat vreemd allemaal, maar toch voelt het niet vreemd het voelt heel normaal.

De Gnome zegt: "Eens even kijken of alle zintuigen werken. Volg mijn vinger met je ogen!" Je volgt de vinger.

"Geweldig!" zegt de gnome. "Dan kunnen we gehoor en zicht afvinken!". De gnome verdwijnt uit beeld en komt terug met een flesje in zijn hand. Hij haalt de kurk van het flesje en houdt het onder je neus. Een ongelofelijke stank komt je neus binnen. Je knijpt je ogen dicht! "Ha! Het lijkt er op dat je reukzin ook prima in orde is. Nu de laatste test voor vandaag. Kan je ook wat zeggen?"

Je probeert een antwoord te geven, maar er komt helaas nog niets uit. "Helaas, daar moeten we dan nog aan werken. Komt goed, komt goed. Het staat vast ergens in dit boek. Ik zal het verder moeten ontcijferen." De gnome komt weer naar je toe en drukt ergens achterop je hoofd en alles wordt zwart!

---

Je kan weer zien en voor je zie je de gnome weer. Maar hij lijkt wel ouder. Niet veel ouder, maar waar het eerst een jonge man was, net uit zijn kinderjaren, lijkt hij nu wel meer een jong volwassenen. Zodra deze realisatie in je brein vormt, begrijp je niet waar hij vandaan komt of hoe je al deze dingen weet. Je kan je niets herinneren behalve dat ene moment eerder, dus waar heb je dit geleerd?

"Het is me eindelijk gelukt! Eindelijk heb ik het juiste materiaal gevonden voor je lichaam. Het heeft me jaren gekost om de juiste legering te vinden, daar stond helaas weinig over in het boek, maar het is me gelukt, en ik heb nu genoeg grondstoffen voor je hele lichaam." De gnome ratelt door over hoe moeilijk het was om alle ingrediënten te vinden en de juiste samenstelling te vinden en dat hij nu metaal moet maken en betoveren, wat wel jaren kan duren . Je luistert niet echt, want je voelt dat je een lichaam hebt hoewel het nog wel naakt voelt. Armen, benen, een torso en een soort organen die voor de energie van je lichaam zorgen. Maar het is o zo frustrerend, want je kan niets bewegen. Dit is niet goed, het irriteert je, sterker nog, het maakt je kwaad, je wordt heet van binnen, je voelt de warmte van je lijf afkomen.

"Wat is dit! Dit hoort niet, je oververhit!" en de gnome rommelt weer achter je hoofd en het licht gaat weer uit.

---

En daar ben je weer. Je kan weer zien en je kan je nu ook bewegen! Je kijkt eens goed om je heen en kijkt waar je bent. Je bent in een soort combinatie tussen een smidse en een laboratorium. Je ziet een vuurbak, blaasbalgen, verschillende smeltkroesen en hamers. Aan de andere kant van de kamer zie je erlemeyers, pipetten, en allerlei andere alchemie apparatuur.

Verder zie je kasten vol met boeken, maar wat je niet ziet is de gnome, die voor zover je hebt begrepen, je maker is. Maar als hij hier niet is, wie heeft je dan aan gezet? Tijd om op onderzoek uit te gaan. Je komt overeind en bekijkt je lichaam eens goed. Je hebt een buitenlaag van een glinsterend koper groen, maar het is geen koper. Over je hele lijf staan runen die heel licht gloeien. Onder de metalen platen zie je radars, cylinders en andere mechanische elementen. Ieder onderdeel is bedekt met runen. Eerlijk gezegd, je ziet er indrukwekkend uit.

Je loopt de kamer rond en kijkt om je heen. Je ziet een hoop boeken en mechanische tekeningen liggen, de ontwerpen voor je lichaam. Er staan aantekeningen op in verschillenden talen. De meeste aantekeningen zijn in een taal of geheimschrift dat je niet begrijpt, maar hier en daar kan je wel lezen wat er staat. Het betekent alleen helemaal niets voor je. Gaaf, je kan dus lezen!

Je kijkt verder om je heen. In de kamer zitten enkele ramen. Door die ramen zie voornamelijk bergen, puntige toppen en diepe ravijnen, maar verder zie je geen herkenningspunten.

De deur naar de kamer gaat open, een verschrikt kijkende gnome kijkt je verbaasd aan. Hij lijkt weer een aantal jaar ouder dan de laatste keer, sterker nog, hij begint grijs te worden. "Hé, Myrmex? Hoe kan jij wakker zijn, wat is hier verdomme aan de hand? Ik was helemaal nog niet klaar om je aan te zetten, kom eens hier, buk eens en laat mij zien wat er aan de hand is". De gnome lijkt te proberen je weer uit te zetten.

"Hey wat vreemd, je gaat niet meer uit. Hoe kan je nou aan zijn, er zit helemaal geen energie in je."

Gesprek met Myrmex:

- De gnome zijn naam is niet te horen, evenals de locatie van de toren of andere gegevens die echt meer informatie geven zoals informatie over het boek of wat de gnome voor research doet. De gnome vertelt deze infomratie wel, maar Myrmex herinnert zich niet wat er op die momenten gezegd is.
- De gnome geeft de volgende informatie prijs:

- Hij heeft jaren gewerkt aan Myrmex
- Hij heeft Myrmex gemaakt als automaton en is zelf ook volledig verbaasd dat Myrmex nu aan bewustzijn heeft. De bedoeling was dat Myrmex simpele taken zou uitvoeren zodat de gnome zich meer kon richten op zijn taken. De gnome is wel blij verrast, hij is best eenzaam in de toren en een intelligenter wezen kan ook complexere taken uitvoeren en dus kan hij zich nog meer op zijn research focussen
- Het probleem met het oververhitten heeft hij nooit op kunnen lossen. De oververhitting heeft toon ook geen schade gedaan.
- Als Myrmex te veel vragen stelt, raakt de gnome geïrriteerd.

Op een gegeven moment in de het gesprek opent er ineens een portaal midden in de kamer, uit het portaal stappen 2 mensachtige figuren gehuld in uitvoerige gebroken witte robes met riemen vol met boeken. De figuren hebben beiden een olifantenkop en zien er erg groot en sterk uit. Ze dragen beiden een gloeiend voorwerp in hun hand. Ze gaan aan weerskanten van het portaal staan. Dan verschijnt er nog een derde figuur in het portaal, deze zweeft naar voren en blijft boven de vloer hangen. Het wezen is een fysiek een stuk kleiner dan twee Loxodons, maar straalt veel meer kracht uit. Het draagt een bruine leren jas met kap over zijn hoofd en een wit shirt daaronder. Je ziet geen huid bij dit wezen, de hele huid lijkt te zijn bedekt met een metalen pantser en het gezicht heeft een metalen masker, het wezen heeft een toverstaf in zijn hand. Of is het wel een pantser, is dit soms ook een wezen net zoals jij?  

Het middelste wezen zweeft naar voren en roept in een zware beetje blikkig klinkende stem: "Halt Mmmpphhmmmph! In de naam van Mechanus! Jouw werk verstoord de balans tussen goed en kwaad en de natuurlijke orde van deze plane. Stop al je activiteiten onmiddellijk, geef je over en kom rustig met ons mee, zo niet dan zullen we je moeten vernietigen."

"Nooit" antwoord Mmmpphhmmmph! en hij tovert een kist tevoorschijn, stopt het boek in de kist en laat de kist weer verdwijnen. Roll voor initiative!

  

### Myrmex is back baby!

Je wordt weer wakker. Je wordt aangekeken door een onbekend gezicht. Het gezicht kijkt je aan in blijdschap! Het lijkt een mens te zijn, een mens van middelbare leeftijd.

Je lijkt in een soort operatie theater te liggen. Je ligt op een tafel en om je heen zie je tribunes. 

"Waar ben ik? Dit is niet de toren van mijn maker?"

Het gezicht kijkt je verschrikt aan en zegt: "Bij de heilige Arcanis, het praat!"

In het daarop volgende gesprek leert Myrmex dat:

- Hij opgegraven is in de bergen bij de Grillige Pieken en voor onderzoek naar de Vuurnevel Academie is gebracht
- Hij al jaren wordt bestudeerd en er aan hem wordt geknutseld wordt.
- Er van zijn meester geen enkel spoor was bij de opgraving, even als van te tovenaars die hen aanvielen.
- Hij waarschijnlijk daar al lag voor de ontdekking van de Grimsmith Vallei nu zo'n 350 jaar geleden.
- Ze verder heel weinig weten over de toren en de maker van Myrmex. Het is een groot mysterie.

Over de komende maanden wordt je lichaam zo goed als mogelijk gerepareerd. Het is bruikbaar, maar voelt lang niet zo sterk en krachtig als het ooit was. Van de glinsterende kopergroene met runen bedekte pantser platen zijn er nog maar enkelen over, de rest is vervangen door simpele koperen platen.

Meester Galdaris Ijzersluier en zijn studenten kunnen niets meer voor je doen en je verveelt je dan ook stierlijk in de Vuurnevel Academie. Je hebt duidelijk niet de mentale capaciteit of magische aanleg die nodig is voor de studenten, je bent meer een wezen van brute kracht. Je hebt dan ook besloten de academie te verlaten en de weide wereld in te trekken. Voor zover bekend zijn er geen andere wezens zoals jij in de Grimvale. Om mensen niet af te schrikken draag je kleding die je lichaam zoveel mogelijk bedekt. de delen van je lichaam die niet bedekt zijn heb je omwikkeld met verband. Je vertelt iedereen dat je gezicht een masker is en dat je dit zo draagt omdat je overal verschrikkelijke brandwonden hebt. 

Je bent jong, in weze zelfs maar enkele dagen oud, ondanks dat je lichaam waarschijnlijk al eeuwen oud is. Maar wie ben jij eigenlijk. Wie is Myrmex, waar staat hij voor, wat is de reden van je bestaan. Je wilt op zoek naar jezelf, en om dat te doen heb je besloten om de wereld in te gaan. Kort na het verlaten van de academie ben je in Laau-Maa een premie jager van de scharlaken brigade tegen gekomen. Hij was al enige tijd met pensioen, maar vertelde sterke verhalen over wat hij allemaal had meegemaakt. Hij kwam op plaatsen waar gewone burgers niet zo snel komen, dus je hebt besloten je aan te sluiten bij de Scharlaken Brigade. De oude premie jager, een tortle genaamd [[Kurak Schildsteen]] stuurde je in de richting van een vriend van hem die je vast wel zou willen sponsoren. Deze vriend bevind zich in Houtkamp. Om je weg daarnaartoe te bekostigen heb je je aangesloten als caravan wacht.