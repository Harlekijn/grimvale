# Omschrijving
Echo is een Sorcerer die niet weet waar zijn krachten vandaan komen.
Hij is wakker geworden bij een opgraving en heeft waarschijnlijk eeuwen onder het puin gelegen. Van wie hij is en hoe hij daar is gekomen heeft hij geen herinnering. Zijn magische krachten waren eerst ook nog niet ontwaakt, maar in een moment van gevaar zijn die weer geactiveerd.

Echo draagt ook een mysterieus amulet bij zich. Dit amulet is het enige dat hij bij zich heeft van tijdens de opgraving. Op het amulet staat het woord: Echilibru. Het amulet komt ook iedere keer als Echo zijn krachten aanwendt tot level.

---

Echo komt vanuit een tijd van voor de Grimvale en zelfs van een ander plane. Echo is een Eladrin. Eladrin komen weinig voor op de material plane. Bijna alle Fey Creatures zijn aanhangers van de natuurlijke Chaos der dingen. De natuur verloopt niet orderlijk, maar ontwikkeld zich chaotisch. De Fey creatures omarmen en aanbidden deze chaos die zich voor hen manifesteert in [[De Nieuwe Goden#Lysarael|Lysarael, de godin van de Fey]]. 
Echo zijn ouders daarentegen hielden van orde en waren onderdeel van een geheime cult die [[De Nieuwe Goden#Aurielis|Aurielis, de Hemelse Arbiter]] aanbad. Aurielis is een god van orde, wetten en balans wat indruist tegen de principes van de Fey. Toen Echo richting de volwassenheid ging, weidde hij zich tot Aurielis. De orde werd ontdekt en de leden ervan werden opgejaagd. Aurielis wilde haar volgelingen helpen, maar heeft geen macht in de Fey plane. Ze stuurde daarom enkele mages van [[De Echilibru]], een orde van magiers en ridders gewijd aan orde en Aurielis. 

Deze mages hebben zich over Echo en zijn ouders ontfermd en hebben Echo getraind tot een machtige sorcerer.

# Persoonlijke Queste
Erachter komen wie hij is en waar hij vandaan komt en dat verenigen met wie hij is geworden.

## Dromen
### Droom 1 - Bij Level 2: 
>Je bevind je in een geheim ondergronds hol. Je ziet de wortels van een boom hier en daar door de muren steken. Het ruikt muffig en voelt vochtig. In de kamer staan enkele houten banken en langs de wanden staan vele kaarsen.
>Wat je voor je ziet voelt niet als een droom, daar is alles te duidelijk voor en zijn er te veel details. Het is bijna of je er echt bent. 
>Je bent niet alleen in de kamer, er lopen een klein dozijn andere elfen, duidelijk Eladrin. Je ziet de verschillende seizoenen vertegenwoordigd in het uiterlijk van de Eladrin, vreemd, want jij kan je altijd alleen naar het huidige seizoen voegen.
>Aan het einde van de kamer staat een provisorisch altaar met daarop een houten Ankh en een weegschaal, symbolen van orde. Iedereen gaat zitten in de banken. Jij zelf zit op een klein krukje naast het altaar. Op dat moment komt er nog een elf binnen lopen. Deze Eladrin, wiens seizoen overduidelijk zomer is, straalt met een zacht licht. Ze draagt een wit gewaad met gouden zoomen. Haar lange blonde haren vallen los over het gewaad en haar hoge voorhoofd en open gezicht geven haar een wijs en benaderbare uitstraling. Zodra je haar ziet voel je een gevoel van trots. Trots dat jij de zoon bent van de Hoge priesteres. 
>Er volgt een korte ceremonie waarbij jij je moeder assisteert en waarbij jullie dankbaar zijn voor de orde in de chaos van de fey. Jullie geloven dat het juiste deze orde binnen de chaos is die de Eladrin doen gedijen.
>Na de ceremonie verlaat iedereen de ruimte door de ingang die uitkomt in de kelder van een herberg. De herberg van je ouders. Achter de bar staat een andere Eladrin, deze met de herfst als seizoen is je vader. Hij draagt een schort en is bezig de al glanzende glazen verder op te poetsen. Je vader heeft de klassieke uitstraling van een herbergier. Hij is lang en heeft een flinke buik. 

### Droom 2 - Bij Level 3:
> Je zit naast je moeder in de gelagkamer van de herberg van je ouders. Het is nog vroeg in de ochtend, dus er zijn geen klanten in de herberg. Je hoort her zachte geswoosh van je vader die bezig is de vloer te vegen. De vloer is niet echt vies, maar je vader is nu eenmaal een man die er van houdt om de dingen te doen zoals ze horen, en de ochtend na een drukke dag hoort de vloer nu eenmaal geveegd te worden.
> Uit de keuken komt de geur van gebakken spek en vers brood, het ontbijt staat klaar om aan de klanten te serveren zodra de herberg open gaat.
> Je moeder glimlacht naar je met de warmte die je zo goed van haar kent. Ze kijkt op naar je vader en geeft een knikje en haar blik verandert van een vriendelijke lach naar serieus. Ze zegt:
> "*Luister goed naar me jongen, je bent nu oud genoeg om te weten wie we zijn bent en wat de gevaren van ons bestaan zijn. Je weet dat we in de kelder bidden tot de godin Aurielis, de godin van de orde. Wat je misschien niet weet is dat het bidden tot de godin van de orde hier in de Fey ten strengste verboden is, er staat zelfs de doodstraf op. Daarom zitten onze heilige domeinen ook verstopt onder de grond, en het is daarom dat we de orde van de das genoemd worden.*"
> "*Veel mensen in het dorp delen onze geloofsovertuiging, maar zeker niet iedereen. Daarom is het heel belangrijk dat je buiten onze diensten om, met niemand over Aurelis praat. Je weet nooit wie je kan horen. Begrijp je me?*"
> Je denkt goed na over wat je moeder heeft gezegd en knikt naar haar
> "*Je kan er dus zelfs niet met je vriendjes over praten! Dit is echt heel belangrijk!*"
> Je knikt nogmaals. De glimlach van je moeder verschijnt weer op je gezicht en ze geeft je een knuffel. Je vader loopt langs en geeft je een aai over je bol en knikt naar je moeder. Hij legt de bezem weg en opent de deur van de herberg. Binnen enkele minuten zitten de eerste klanten aan een ontbijt van brood, bonen, kaas en spek en klinkt er een gezellig geroezemoes.
> Jij hebt je teruggetrokken in een hoekje van de kamer en je denkt aan wat je moeder heeft gezegd. Je durft  niemand aan te kijken en gaat naar je kamer.
> ---
> Je wordt weer wakker, de droom is voorbij. Je voelt een warmte op je borst en grijpt onmiddellijk naar het amulet. Het is warm en geeft een lichte gloed af en de radartjes in het amulet draaien rond met een magische kracht. Je focust je een korte tijd op het amulet en voelt dat er een kracht in ontwaakt is. De gloed en warmte verdwijnen en het amulet ziet er weer als normaal uit.

### Droom 3:
> De ijzige greep van paniek verstikt je adem. **Chaos** barst los op het dorpsplein, een kakofonie van angstige kreten en het schelle geluid van metaal op steen. Overal om je heen vluchten angstige elfen, hun gezichten getekend door pure terreur, terwijl de dreigende figuren van de **Inquisitie van Lysarael** zich een weg banen door de menigte, genadeloos burgers grijpend en arresterend.

> Je hart krimpt ineen als je je vader ziet. Zijn ogen zijn levenloos, een diepe hoofdwond bloedt rijkelijk, en hij wordt ruw weggesleept door twee beulen. Soldaten, hun gezichten grimmig en hun bewegingen mechanisch, gaan van deur tot deur. Met een lijst in hun handen roepen ze namen, en overal om je heen worden dorpsgenoten in de boeien geslagen en als vee naar een zwarte, dichte wagen gesleept.

> Je zit ineengedoken onder een gammele marktkraam, de geur van rottend fruit en angst vult je neusgaten. Elke vezel in je lijf schreeuwt om te rennen, om te helpen, maar de kille klauwen van angst houden je gevangen. De gedachte dat ze _jou_ zouden kunnen zien, verlamt je volledig.

> Dan voel je een vertrouwde, warme aanwezigheid naast je. Je moeder. Haar ogen zijn helder en scherp, haar gezicht gespannen in grimmige vastberadenheid. In haar hand klemt ze haar staf, de andere rust op het heft van een dolk aan haar riem.

> "We moeten **weg, het bos in**," fluistert ze, haar stem urgent maar beheerst. "Daar kunnen we deze beesten afschudden. Als ik 'ja' zeg, sprint je. Stop niet met rennen tot het stil is om je heen en je zeker weet dat we veilig zijn. Begrepen?" Je knikt haastig, je keel te droog om te spreken.

> Een paar spannende seconden later barst er een kreet uit. Een van je dorpsgenoten verzet zich hevig tegen de arrestatie, en de soldaten worden afgeleid. Dat is het teken. "JA!" snauwt je moeder.

> Jullie springen op, een wazige sprint richting de donkere rand van het bos. Achter je klinkt een doordringende schreeuw, maar je moeders stem is dwingend: "NIET KIJKEN! DOORRENNEN!"

> De takken slaan in je gezicht terwijl jullie dieper het bos in vluchten. Hoe verder jullie rennen, hoe meer het geluid van de stad verstomt. De chaos op het plein wordt een verre, ijle echo, en de stilte van het bos sluit zich om jullie heen.

> Net als een zucht van opluchting over je lippen dreigt te ontsnappen, stappen vier figuren van de Inquisitie achter een brede eik vandaan. Vier geladen kruisbogen zijn direct op jullie gericht. **Drie pijlen doorboren de borst van je moeder**, een vierde snijdt door de lucht en plant zich diep in je **kuit**. Een brandende pijn schiet door je been, en je valt hulpeloos neer. Je kijkt op naar je moeder. Ze beweegt niet meer. De wereld om je heen vervaagt tot een doffe, dreunende stilte.

> Dan, een scheur in de lucht. Een gloeiend **portaal** opent zich, en drie figuren in smetteloze witte gewaden met gouden accenten stappen eruit. Licht flitst van hun handen, en in een oorverdovende explosie van **vuur, ijs en bliksem** worden de vier inquisiteurs weggevaagd, hun lichamen uiteengereten tot niets dan rook.

> Eén van de mysterieuze figuren buigt zich over je heen, zijn blik ondoorgrondelijk. Je wordt voorzichtig opgetild, de pijn in je kuit doet er opeens niet meer toe. En dan stapt hij, met jou in zijn armen, door het pulserende portaal.

Na de droom realiseert Echo zich dat hij de amuletten die de drie magiers drogen dezelfde zijn als zijn amulet


## Ideëen
- Het Amulet is een soort vestige of divergence. Het komt tot leven op lvl 3 sorcerer en geldt dan als een soort arcane focus waarin ook een spell tot het maximale lvl (max lvl 5) wat je kan casten opgeslagen kan worden. Na een long rest kan je weer een andere spel erin opslaan. Het amulet required attunement en kan alleen door Echo attuned worden.



# Backstory
### Wederopstanding

Opeens is er licht, en ik kan weer zien. Maar waar ben ik? Om me heen zie ik gezichten, maar geen van hen komt me bekend voor. Ik bevind me in een kuil, omringd door aarde en steen. De wezens om me heen zijn van verschillende rassen: mensen, elfen, en vooral dwergen. Ze dragen allemaal vergelijkbare uniformen en hebben uitrusting bij zich om te graven. Ben ik opgegraven?

Ze helpen me uit de kuil en vragen me wie ik ben en hoe ik daar ben gekomen. Op dat moment realiseer ik me dat ik helemaal niets weet. Ik kijk naar mezelf en zie dat ik gekleed ben in een versleten lange leren jas met kap en in een simpele broek en shirt. Verder heb ik een een amulet om mijn nek. Het amulet is een complex en delicaat klokwerk, een combinatie van magie en mechanica, maar het staat stil. Of het stuk is, weet ik niet, misschien is de magie wel uitgewerkt. Op het amulet staat een naam: Echilibru. Zou dat mijn naam zijn?

Uit hun gesprek begrijp ik dat ik me ergens in De Grillige Pieken bevind, in een land dat Grimvale heet. Het zegt me allemaal niets. De mannen die me hebben opgegraven zijn prospectors, op zoek naar nieuwe concentraties van een kristal dat Graviton heet. Blijkbaar is het een waardevol materiaal. Tijdens het graven stuitten ze op een beschermende bol waarin een temporale stasis was. Een van de tovenaars van de groep heeft de spreuk verbroken en me bevrijd uit de stasis, maar ze hebben geen idee hoe lang ik daar al lag of hoe ik er terecht ben gekomen.

De leider van de prospectors, Thargrim Steenslag, een stugge dwerg van middelbare leeftijd, zegt dat ik, zodra ze opgepikt worden door het luchtschip, mee kan naar Leikroon. Maar daarna moet ik het zelf uitzoeken.

### Omzwervingen

Ik zwerf nu al een jaar door Grimvale. Ik overleef door hier en daar wat werk op te pakken, maar ben vooral op zoek naar informatie over wie ik ben. Waar ik ook kom en met wie ik ook spreek, nergens vind ik antwoorden. Mijn verleden blijft een raadsel, maar her en der begin ik wel een reputatie op te bouwen. Ik blijk over verschillende vaardigheden te beschikken, hoewel ik geen idee heb hoe ik die heb verworven.

In Leikroon noemen ze me "Whisper" omdat ik zo stil ben, en wanneer ik spreek, spreek ik zo zacht dat iedereen die me wil horen, zijn best moet doen om te luisteren.

Toen ik een tijdje als laboratoriumassistent werkte voor het Alchemisten Gilde, noemden ze me "Schaduw" omdat ik uit het niets wist op te duiken.

En in de mijnen van De Stille Reus sta ik bekend als "Echo" door mijn fascinatie met de echo's in de gangen.

### Ontwaking

Het gebeurde tijdens mijn werk in de mijnen van De Stille Reus, zo’n zes maanden nadat ik was opgegraven. De mijnwerkers braken door een wand en stuitten op een natuurlijke opening in de berg. Uit de grot kwamen zwermen vleesetende insecten die ons onmiddellijk aanvielen. We vochten voor ons leven en wisten de beesten terug te dringen, maar een van de mijnwerkers werd in een hoek gedreven en leek te worden overmeesterd. Zonder na te denken snelde ik hem te hulp, alleen om mezelf ook in de val te laten lopen. Op dat moment, in pure wanhoop, kwam het amulet ineens tot leven. Een golf van energie stroomde door me heen, en het klokwerk aan mijn nek begon fel te gloeien. Tot mijn verbazing barstte er een uitbarsting van magische kracht uit me. Vuur en ijs schoten uit mijn handen, en de zwerm insecten werd vernietigd, er was weer balans in de mijn. Vanaf dat moment was ik de held van de mijnen — Echo, de redder.

Vanaf dat moment had ik een nieuw doel in mijn leven. Ik moest mijn krachten onder controle krijgen en gebruiken om de natuurlijke orde in de wereld te bewaken. Mijn idee was dat als ik sterker zou worden ik me in machtigere kringen kon begeven en op die manier misschien meer informatie over mijzelf zou kunnen krijgen.

Tijdens een van mijn omzwervingen hoorde ik van de Scharlaken Brigade, een gilde van premie-jagers dat geliefd was bij alle facties in de Grimvale. Wat mij aansprak was dat De Scharlaken Brigade was niet goed of slecht was, maar onpartijdig. Het gedijt bij een Grimvale die in balans is.

Mijn besluit stond vast, ik zou me aansluiten bij de Scharlaken Brigade, maar voor ik dat kon doen, moest ik eerst mijn krachten onder controle krijgen.

In de zes opvolgende maanden begon ik steeds meer controle te krijgen over mijn krachten en ben ik bijna op een punt dat ik vertrouwen heb in mijn magie. Ik heb mij als wachter aangesloten bij een goederen karavaan op weg naar Houtkamp. Het lot wil dat de andere wachters van de karavaan op weg zijn naar Houtkamp om zich daar bij de grimvale aan te melden.